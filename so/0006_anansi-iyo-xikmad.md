# Anansi iyo xikmad

##
Waagii hore dadku waxba ma ayan aqoon. Ma ayan aqoon sida miro loo beero, sida dhar loo sameeyo, iyo sida bir qalab looga sameeyo toona. Illaaha cirka ee Nyame ayaa xikmadda dunida oo dhan yiqiin. Waxana uu ku riday oo ku kaydiyey dhari dhoobo ka sameysan.

##
Maalin maalmaha ka mid ah, ayuu go'aansaday Nyame in uu dhariga xikmadda siiyo Anansi. Mar walba oo uu Anansi eego dhariga dhoobada ah gudihiisa, wax cusub ayuu ka bartaa. Waxana ay ahayd arrin aad u xiisa badan!

##
Damaacigii Anansi waxa uu is tusay, "waa in aan dhariga ku qarsadaa geed dheer dushii. Si aan la iila wadaagin keligayna aan u lahaado!" Waxa uu soohay xarig dheer, dharigii ayuuna si wareeg ah ugu xiray, dhexda ayuuna ku sii xirtay. Dabadeedna waxa uu bilaabay in uu geedka la tafo. Aad ayay ugu dhib badnaatay in uu geedka si sahlan u tafaayi oo dhariga ayaa jilbaha ka garaacayey mar walba.

##
Intaa oo dhan waxa geedka hoostiisa taagnaa oo daawanayey Anansi wiilkiisa yar. Waxana uu ku yiri, "Miyaanay sahlanayn in aad geedka si fiican u tafto haddii aad dhariga dhabarka ku xirato?" Anansi waxa uu isku deyey in uu dharigii ay xikmaddu ka buuxday uu dhabarka ku xirto, aadna waa ay u caawisay.

##
Si degdeg ah oo fudud ayuu ugu baxay geedka dushiisii. Laakiin markiiba waxa uu is yiri, "Aniga uun bay ahayd in aan haysto xikmadda oo dhan, laakiin wiilkayga oo aad iiga diricsan ayaa halkaa taagan! Anansi aad buu u carooday dharigiina dhoobada ka samaysnaana wuu ka dhacay.

##
Dhulka ayuuna cadcad ugu barburay. Xikmaddii way xorowday oo qof waliba qayb ayuu ka helay. Waana sababta ay hadda dadku u barteen sida beer loo fasho, dhar loo sameysto, bir qalab looga sameysto, iyo wax walba oo kale oo dadku ay hadda ayaqaanaan sida loo sameeyo.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Anwar Mohamed Dirie
* Language: so
