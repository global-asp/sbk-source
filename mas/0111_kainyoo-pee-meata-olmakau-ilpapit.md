# Káínyoo peê méáta olmákau ilpápít

##
Óre nabô olóng, néim
enkítejó embatá ó
olkejú.

##
Nétií siî nínye olmákau,
egirá alooló nénya
inkújít naányorí.

##
Néítu édôl olmákau ajó
kétíi siî nínye enkítejó.
Néroro enkejú é
enkitejó.
Néyietu enkítejó néjo,
“ló mákau! Émidolíta
doí ajó kítórórua
enkejú?”

##
Néjokí olmákau enkitejó
peê epalikí, “tápalikíaki
olchoré láí. Eitú áádól.
Tápalikíaki!”
Káke eitú énîng
enkítejó, nébuaakí
olmakáu, “ítóótíkio! ídól
áí olóng! Ílak!”

##
Nélo enkítejó aing'orú enkímá néjokí, “shómo, tápejo
olmakáu tenépuku te enkáre alotú anyá inkújít. Áatororúá!”
Néjokí enkíma, “metíi enyámalí, enkitejó olchoré láí. Káás
ínâ.

##
Óre áí ríshátá ényáítâ
olmákau inkújít
tenélamita olkejú
“whoosh!” Néipíip
enkíma néíteru anyá
ilpápít lé olmakáu.

##
Néíteru olmákau aishír
nékuet aló atúa enkáré.
Káke etapéjote ilpapít
póoki.
Néíshir olmákau ajó,
“etapéjote ilpapít
láainéí! Ítápéjo ilpápít
láainéí pookí! Meókire
aáta ilpápít láainéí
sidaîn.

##
Ínâ oshî peê mélám olmákau enkáré. Kéuré ajó kénya
enkíma. Etishípe enkítejó peê édôl ajó etapéje olmákau, néjo,
“áítálákua!”

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Leonard Kotikash
* Language: mas
