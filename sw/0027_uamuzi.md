# Uamuzi

##
Kijiji changu kilikuwa na matatizo mengi.

Tulipanga foleni ndefu tukisubiri kuchota maji kutoka mfereji mmoja.

##
Tulisubiri chini ya mti mkubwa kupokea msaada wa chakula.

##
Tulifunga nyumba zetu mapema kwa ajili ya wizi.

##
Baadhi ya watoto waliacha shule kwa sababu wazazi wao hawakuweza kulipa karo.

##
Wasichana wadogo walifanya kazi kijijini kama yaya.

##
Wavulana wadogo waliranda randa kijijini huku wengine wakifanyia watu kazi mashambani.

##
Upepo ulipovuma, ulipeperusha karatasi chafu na kuziangika mitini na uani.

##
Njiani, watu walikatwa na vipande vya chupa vilivyotupwa ovyo ovyo.

##
Halafu siku moja, mfereji wa maji ulikauka na mitungi yetu ikawa tupu.

##
Babangu alitembea kutoka nyumba hadi nyumba akiwaalika watu kuhudhuria mkutano wa kujiji.

##
Watu walikusanyika chini ya mti ule ule ambako tulipokea chakula cha msaada.

##
Babangu alisimama katikati ya kikundi na kusema, “Lazima turekebishe kijiji chetu.”

##
Juma, aliyekuwa amepanda mti, alisema kwa sauti, “Naweza kusafisha uwanja wa nyumba yetu.”

##
Mwanamke mmoja wa makamo, alisema, “Sisi wanawake tunaweza kuungana na kupanda chakula.”

##
Mwanamme mwingine alisimama na kusema, “Wanaume watachimba kisima cha maji.”

##
Sote tulisema kwa sauti moja, “Lazima tubadilishe maisha yetu.”

Tangu siku hiyo, tulifanya kazi pamoja tukatatua shida zetu.

##
* License: [CC-BY]
* Text: Ursula Nafula
* Illustration: Vusi Malindi
* Translation: Ursula Nafula
* Language: sw
