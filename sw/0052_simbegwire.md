# Simbegwire

##
Simbegwire alihuzunika mama yake alipofariki. Baba yake alijitahidi kumtunza. Taratibu wakaanza kuwa wenye furaha tena, bila ya Mama Simbegwire. Kila asubuhi walikaa na kupanga mipango ya siku inayofuata. Kila jioni waliandaa chakula cha jioni pamoja. Baada ya kuosha vyombo baba yake Simbegwire alimsaidia kufanya kazi zake za shule.

##
Siku moja baba yake Simbegwire alichelewa kurudi nyumbani isivyo kawada. "Mwanangu uko wapi?" aliita. Simbegwire alimkimbilia baba yake. Alisimama ghafla baada ya kumwona baba yake akiwa ameushika mkono wa mwanamke. "Nataka ukutane na mtu mhimu, mwanangu. Huyu ni Anita" alisema huku akitabasamu.

##
"Hallo Simbegwire, baba yako amenisimulia mengi kuhusu wewe," alisema Anita. Lakini hakutabasamu wala kumpa Simbegwire mkono. Baba yake Simbegwire alisisimkwa kwa furaha. Aliongelea jinsi maisha yatakavyokuwa mazuri watatu hao wakiishi pamoja. "Mwanangu, nimatumaini yangu kuwa utamkubali Anita kuwa mama yako," alisema.

##
Maisha ya Simbegwire yakabadilika hakuwa na muda tena wa kukaa na baba yake asubuhi. Anita alimpa shughuli nyingi sana za ndani alikuwa anachoka hadi anashindwa kufanya kazi zake za shuleni jioni. Alikuwa anaenda moja kwa moja kulala baada ya chakula cha usiku. Faraja pekee aliyokuwa nayo ni blanketi la rangi alilopewa na mama yake. Baba yake Simbegwire hakugundua kama binti yake alikuwa hana furuha.

##
Baada ya miezi michache, baba yake Simbegwire aliwaambia kwamba ange safiri. "Itanibidi nisafiri kikazi," alisema. "Lakini najuwa hakutakuwa na tatizo." Uso wa Simbegwire ukajawa na simanzi, lakini baba yake hakugundua. Anita hakusema lolote. Hakuwa na furaha pia.

##
Mambo yakawa mabaya kwa Simbegwire. Aliposhindwa kumaliza kazi au alipo lalamika, Anita alimpiga. Wakati wa chakula cha usiku Anita alikula chakula kingi, akimwachia Simbegwire makombo. Kila usiku Simbegwire alikuwa analia, huku akilikumbatia blanketi la mama yake.

##
Asubuhi moja, Simbegwire alichelewa kuamka. "Wewe mtoto mvivu" Anita aliita kwa kelele. Akamvuta Simbegwire kutoka kitandani. Blanketi lake zuri likanasa kwenye msumari na kutatuka vipande viwili.

##
Simbagwire alikasirika sana. Akaamua kutoroka nyumbani. Akachukua vipande vya blanketi la mama yake. Akachukua na chakula akaondoka nyumbani. Akaifuata barabara aliyopita baba yake.

##
Ilipofika jioni alipanda mtu mrefu karibu na kijito na akaanda kitanda kwenye matawi ya mti. Alipokuwa analala akaimba "Maama, maama, maama, umeniacha. Umeniacha na haukurudi tena. Baba hanipendi tena. Mama unarudi lini? Uliniacha."

##
Asubuhi iliyofuata, Simbegwire aliimba ule wimbo tena. Wakina mama walipokuja kufua nguo zao walisikia wimbo wa huzuni kutoka kwenye mti mrefu. Wakafikiri ni upepo unatikisa matawi ya mti na wakaendelea na kazi zao. Lakini mama moja akasikiliza kwa makini ule wimbo.

##
Mama huyo akaangalia jua ya mti. Alipo mwona msichana na vipande vya blanketi ya rangi, akalia, "Simbegwire, mtoto wa kaka yangu!" wakina mama wengine wakaacha kufua wakamsadia Simbegwire kushuka toka juu ya mti. Shangazi yake akamkumbatia na kumfariji.

##
Shangazi yake Simbegwire akampeleka nyumbani kwake. Akampatia chakula na akampeleka kitandani akamfunika na blanketi la mama yake. Usiku ule simbegwire akalia alivyokwenda kulala. Lakini yalikuwa machozi ya furaha. Alijua shangazi yake angemtunza.

##
Babab yake Simbegwire aliporudi nyumbani, alikikuta chumba chake kikiwa tupu. "Nini kimetokea, Anita?" aliuliza kwa simanzi. Anita akaelezea kuwa Simbegwire alitoroka. "Nilitaka aniheshimu," alisema. "Labda nilikuwa mkali sana." Baba yake Simbwegwire aliondoka nyumbani akaelekea kwenye kijito. Akaenda kwenye kijiji cha dada yake kuulizia kama amemwona Simbagwire.

##
Simbegwire alikuwa anacheza na binamu zake alipomwona baba yake akija kwa mbali. Aliogopa kuwa baba yake angekuwa amekasirika, akakimbia kuingia ndani ili ajifiche. Baba yake alimwendea akamwambia, "Simbegwire umempata mama mzuri. Anayekupenda na kukuelewa. Najivunia kuwa nawe na ninakupenda." Walikubaliana kuwa Simbegwire angeishi na shangazi yake kwa muda wote atakao taka.

##
Baba yake alikuwa akimtembelea kila siku. Mwishoe akaja na Anita. Akampa mkono Simbegwire. "Nisamehe, nilikosea" akali. "Utanipa nafasi tena?" Simbegwire alimwangalia baba yake aliyekuwa na uso wa wasiwasi. Baadaye akamwendea Anita taratibu akamkumbatia.

##
Wiki iliyofuata, Anita aliwaalika Simbegwire, binamu, na shangazi yake kwa ajili ya chakula. Anita akaanda vyakula vyote ambazo Simbegwire anavipenda, kila moja akala hadi akashiba. Baada ya kula watoto wakaenda kucheza huku watu wazima wakiongea. Simbegwire akajisikia furaha na jasiri. Akaamua kuwa si muda mrefu atarejea nyumbani kuishi na baba yake na mama yake wa kambo.

##
* License: [CC-BY]
* Text: Rukia Nantale
* Illustration: Benjamin Mitchley
* Translation: Matteo E. Mwita
* Language: sw
