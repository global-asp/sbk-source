# Nozibele na nywele tatu

##
Hapo zamani za kale, wasichana watatu walienda kukusanya kuni.

##
Ilikuwa ni siku yenye jua kali wakaamua kwenda mtoni kuogelea. Wakaogelea huku wakicheza na kurushiana maji.

##
Ghafla waligundua kuwa muda umekwenda. Wakaharakisha kurudi nyumbani.

##
Walipokuwa wanakaribia kufika nyumbani, Nozibele akajishika shingoni. Alikuwa amesahau shanga zake! "Tafadhali turudini!" aliwasihi rafiki zake. Lakini rafiki zake wakasema tumechelewa.

##
Kwahiyo Nozibele karudi mwenyewe mtoni. Akapata shanga zake akakimbia kurudi nyumbani. Lakini akapotea gizani.

##
Kwa mbali akaona mwanga unatoka kwenye nyumba. Akakimbilia kwenye nyumba na kugonga mlango.

##
Akastajabu kumwona umbwa akifungua mlango na akasema, "Unataka nini?" "Nimepotea na ninatafuta sehemu ya kulala," akasema Nozibele. "Ingia ndani, lasivyo nitakung'ata!" mbwa akamwambia. Nozibele akaingia ndani.

##
Mbwa akamwambia tena, "Nipikie!" "Sijawahi kumpikia mbwa" akaijibu. "Pika, lasivyo nitakung'ata!" mbwa akasema. Nozibele akampikia mbwa chakula.

##
Mbwa akamwambia tena "Nitandikie kitanda!" Nozibele akajibu, "Sijawahi kumtandikia mbwa kitanda." "Tandika kitanda, lasivyo nitakung'ata" mbwa akasema. Nozibele akatandika kitanda.

##
Akawa kila siku anampikia, mfulia na kumfagilia mbwa. Siku moja mbwa akasema, "Nozibele, leo naenda kuwatembelea rafiki zangu. Fagia nyumba, pika chakula na osha vitu vyangu kabla sijarudi."

##
Mara baada tu ya mbwa kuondoka, Nazibele akanyofoa nywele tatu kutoka kwenye kichwa chake. Akaweka nywele moja chini ya kitanda, moja nyuma ya mlango, na nyingine akaweka kwenye uzio wa nyumba. Alafu, akakimbia kuelekea nyumbani kwa nguvu zote.

##
Mbwa aliporudi akaanza kumtafuta Nozibele. "Nozibele, uko wapi?" akapiga kelele. "Niko hapa, chini ya kitanda," nywele ya kwanza ikajibu. "Nipo hapa nyuma ya mlango," nywele ya pili ikajibu. "Niko hapa kwenye uzio," nywele ya tatu ikajibu.

##
Mbwa akagundua kuwa Nozibele ame muhadaa. Kwahiyo akimbia kuelekea kijijini. Kaka zake Nozibele walikuwa wakimsubiri na fimbo. Mbwa alipowaona akarudi na kukimbia, hajawahi kuonekana tena.

##
* License: [CC-BY]
* Text: Tessa Welch
* Illustration: Wiehan de Jager
* Translation: Matteo E. Mwita
* Language: sw
