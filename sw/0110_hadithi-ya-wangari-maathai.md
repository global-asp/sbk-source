# Hadithi ya Wangari Maathai

##
Katika kijiji kimoja kwenye mteremko wa Mlima Kenya, katika Afrika Mashariki,
msichana mdogo alifanya kazi za shambanin pamoja na mamake.
Msichana huyu aliitwa Wangari.

##
Wangari alipenda kufanya kazi za nje.
Alitumia jembe kulima katika bustani ya familia yake.
Kisha alipanda mbegu ndogo katika ardhi yenye joto.

##
Alipenda majira ya jioni, wakati jua lilipotua. Giza lilipozidi na kuwa vigumu kuona
mimea tena, Wangari alifahamu wakati wa kwenda nyumbani uliwadia.
Angefuata kijia chembamba kilichopita wanjani huku akivuka mito akielekea
nyumbani.

##
Wangari alikuwa mtoto mwerevu na alikuwa na hamu ya kwenda shule. Lakini,
wazazi wake walitaka awasaidie nyumbani. Alipofika umri wa miaka saba, kakake
aliwashawishi wazazi wake kumwacha aende shule.

##
Alipenda kusoma! Wangari alijifunza zaidi na zaidi kwa kila kitabu alichosoma.
Alifanya vyema sana shuleni hadi akaalikwa kwenda Amerika kuendeleza
masoma yake huko. Wangari alichangamshwa sana na nafasi hii! Alipenda kujua
ulimwengu zaidi.

##
Alipokuwa chuoni huko Amerika, Wangari alijifunza mengi mapya. Alisomea
mimea na jinsi inavyokua. Na alikumbuka maisha yake yalivyokuwa utotoni:
kucheza michezo na nduguze katika kivuli cha miti maridadi ya misitu ya Kenya.

##
Jinsi alivyojifunza ndivyo alivyofahamu kuwa aliwapenda watu wa Kenya. Alitaka
wafurahi na wawe wenye uhuru. Jinsi alivyojifunza ndivyo alikumbuka kwao
nyumbani Afrika.

##
Alipokamilisha masomo yake, alirudi Kenya. Lakini nchi yake ilikuwa imebadilika.
Kulikuwa na mashamba makubwa kila upande. Wanawake hawakupata kuni za
kuwasha moto wa kupika. Watu walikuwa maskini na watoto walikuwa na njaa.

##
Wangari alijua la kufanya. Aliwafunza wanawake jinsi ya kupanda miti kutokana
na miche. Wanawake waliuza ile miti na pesa walizopata walizitumia kwa mahitaji
ya familia zao. Wanawake walifurahi. Wangari alikuwa amewasaidie kuwa wenye
nguvu na uwezo.

##
Muda ulipopita, miti mipya ilikuwa misitu, na mito ilianza tena kupitisha maji.
Ujumbe wa Wangari ulienea Africa nzima. Leo, mamilioni ya miti imemea
kutokana na mbegu za Wangari.

##
Wangari alikuwa amefanya
bidii. Watu ulimwengu mzima
walifahamu hili na wakampa
tuzo. Tuzo hili linaitwa, 'Nobel
Peace Prize.' Na alikuwa
mwanamke wa Kiafrika wa
kwanza kupokea tuzo hilo.

##
Wangari aliaga dunia mwaka 2011, lakini tunaweza kumfikiria kila tunapouona
mti wa kupendeza.

##
* License: [CC-BY]
* Text: Nicola Rijsdijk
* Illustration: Maya Marshak
* Translation: Ursula Nafula
* Language: sw
