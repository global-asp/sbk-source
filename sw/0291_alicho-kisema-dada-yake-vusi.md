# Alicho kisema dada yake Vusi

##
Siku moja asubuhi bibi yake Vusi alimwita na kumwambia, "Tafadhali peleka mayai haya kwa wazazi wako. Wanataka kutengeneza keki kubwa kwa ajili ya harusi ya dada yako."

##
Alipokuwa njiani kuelekea kwa wazazi wake, Vusi akakutana na vijana wawili wana okota matunda. Kijana mmoja akanyakua yai kutoka kwa Vusi na akalirusha kwenye mti. Yai likavunjika.

##
"Umefanya nini?" Vusi akalia. "Yai lile lilikuwa kwa ajili ya keki. Keki kwa ajili ya harusi ya dada yangu. Dada yangu atasemaje kama hakutakuwa na keki ya harusi?"

##
Vijana wale waliomba msahama kwa kumchokoza Vusi. "Hatuna la kufanya kuhusu keki, ila hii hapa fimbo kwa ajili ya dada yako." Alisema kijana mmoja. Vusi akaendelea na safari yake.

##
Njiani alikutana na watu wawili wakijenga nyumba. "Tunaweza kutumia hiyo fimbo imara?" akauliza moja. Lakini fimbo haikuwa imara kwa kujengea, na ikavunjika.

##
"Mmefanya nini?" Fimbo hii ilikuwa zawadi kwa ajili ya dada yangu. Waangua matunda walinipa fimbo hiyo kwasababu walivunja yai la keki. Keki ilikuwa ni kwa ajili ya harusi ya dada yangu. Sasa hakuna yai, hakuna keki, na hakuna zawadi. Dada yangu atasemaje?"

##
Wajenzi waliomba msamaha kwa kuvunja fimbo. "Hakuna tunaloweza kufanya kuhusu keki, ila tutakupa makuti umpelekee dada yako" Alisema mjenzi momoja. Na Vusi akaendelea na safari yake.

##
Njiani, Vusi akakutana na mkulima akiwa na ng'ombe. "Una makuti mazuri, naweza kupata kidogo?" Ng'ombe akauliza. Lakini makuti yalikuwa matamu ng'ombe akayala yote!

##
"Umefanya nini?" Vusi akalia. "Makuti haya yalikuwa zawadi ya dada yangu. Wajenzi walinipa makuti kwakuwa walivunja fimbo yangu niliyopewa na waangua matunda. Waangua matunda walinipa fimbo kwakuwa walivunja yai kwa ajili ya keki ya dada yangu. Keki ilikuwa kwa ajili ya harusi ya dada yangu. Sasa hakuna yai, hakuna keki, na hakuna zawadi. Dada yangu atasema nini?"

##
Ng'ombe aliomba msamaha kwa kuwa mlafi. Mkulima alikubali kumpa Vusi ng'ombe aende naye kama zawadi kwa ajili ya dada yake. Vusi akaendelea na safari yake.

##
Lakini wakati wa chakula cha jioni ng'ombe alikimbia kurudi kwa mkulima. Na Vusi akapotea njiani. Akafika kwa kuchelewa kwenye harusi ya dada yake. Wageni walikuwa tayari wanakula.

##
"Nifanye nini?" alilia Vusi. "Ng'ombe aliyekimbia alikuwa ni zawadi, ambayo nilipewa kama mbadala wa makuti niliyopewa na wajenzi. Wajenzi walinipa makuti kwasababu walivunja fimbo niliopewa na waangua matunda. Waangua matunda walinipa fimbo kwasababu walivunja yai kwa ajili ya keki. Keki ilikuwa kwa ajili ya harusi. Kwahiyo hakuna yayi, hakuna keki, na hakuna zawadi."

##
Dada yake Vusi alifikiria kwa muda, baadaye akasema, "Kaka yangu Vusi, sijali zawadi, sijali pia keki! Tupo hapa pamoja, nina furaha. Nenda kavae nguo zako nadhifu na uje tusheherekee siku hii!"

##
* License: [CC-BY]
* Text: Nina Orange
* Illustration: Wiehan de Jager
* Translation: Matteo E. Mwita
* Language: sw
