# Kuku na Jongoo

##
Kuku na Jongoo walikuwa marafiki. Ila walikuwa wanashindana kila mara. Siku moja wakaamua kucheza mpira wa miguu ili waweze kubaini nani alikuwa mchezaji bora zaidi.

##
Wakaenda uwanjani na wakaanza kucheza. Kuku alikuwa na kasi ila Jongoo alikuwa na kasi zaidi. Kuku alipiga mpira mbali, ila Jongoo alipiga mbali zaidi. Kuku akaanza kupandwa na hasira.

##
Wakaamua kupigiana penati. Jongoo akaenda golini. Kuku alifunga goli moja pekee. Ikawa zamu ya kuku kwenda golini.

##
Jongoo alipiga mpira na akafunga. Jongoo akapiga chenga akafunga. Jongoo akapiga kichwa na akafunga. Jongoo akafunga magoli matano.

##
Kuku akakasirika kuwa amefungwa. Alifungwa vibaya sana. Jongoo akaanza kucheka kwasababu rafiki yake alikuwa ana lalamika.

##
Kuku alipatwa na hasira akafungua mdomo wake mkubwa na akammeza Jongoo.

##
Kuku alipokuwa anarudi nyumbani alikutana na Mama yake Jogoo. Mama Jongoo akamuuliza, "Umemwona mwanangu?" Kuku hakujibu kitu. Mama Jongoo akapatwa na wasiwasi.

##
Mama Jogoo akasikia sauti kwa mbali. "Nisaidie mama!" Ililia ile sauti. Mama Jongoo aliangalia huku na kule na kusikiliza kwa makini. Sauti ilitokea tumboni mwa kuku.

##
Mama Jongoo alipiga kelele, "Tumia nguvu yako ya kipekee mwanangu!" Jongoo anaweza kutoa harufu mbaya na ladha ya ajabu. Kuku akaanza kujisikia mgonjwa.

##
Kuku akabeuwa. Akameza mate na kutema. Alafu akapiga chafya na kukohoa. Akakohoa tena. Jongoo alimfanya ajisikie vibaya.

##
Kuku alikohoa, hadi akamtema jongoo aliyekuwa tumboni kwakwe. Mama Jongoo na mwanae wakakwea mti kujificha.

##
Kuanzia wakati huo hadi leo hii Kuku na Jongoo ni maadui.

##
* License: [CC-BY]
* Text: Winny Asara
* Illustration: Winny Asara
* Translation: Matteo E. Mwita
* Language: sw
