# Ndizi za Bibi

##
Bibi ana bustani iliyojaa mtama, uele na mihogo. Ila kati ya mazao yote, alipenda zaidi ndizi. Japo bibi alikuwa na wajukuu wengi, ila nilikuja kubaini kuwa alikuwa ananipenda mimi zaidi ya wote. Mara nyingi alikuwa akinialika nyumbani kwake. Alikuwa ananiambia pia baadhi ya siri. Lakini kulikuwa na siri moja ambayo hakunishirikisha: alipokuwa anavundika ndizi.

##
Siku moja niliona tenga kubwa limeanikwa juani nje ya nyumba ya bibi. Nilipo uliza lilikuwa la nini, jibu pekee nililopata lilikuwa "Hilo ni tenga langu la maajabu." Pembeni mwa tenga lile kulikuwa na majani ya ndizi ambayo bibi alikuwa akiyageuza kila mara. Nipatwa na shauku. "Bibi, hayo majani ni ya nini?" Niliuliza. Jibu pekee nililopata lilikuwa, "Ni majani ya maajabu."

##
Nilikuwa na shauku kubwa kumwangalia bibi, ndizi, majani ya ndizi na tenga kubwa. Lakini bibi alinituma kwenda kwa mama. "Bibi, tafadhali naomba nitazame unavyo andaa..." "Usiwe msumbufu, fanya ulicho ambiwa," alisisitiza. Nikaondoka nikikimbia.

##
Niliporudi, bibi alikuwa amekaa nje, ila hakukuwa na tenga wala ndizi. "Bibi, tenga liko wapi? zile ndizi ziko wapi?, na..." Jibu pekee nililopata lilikuwa "Zipo kwenye eneo la maajabu." Ilikuwa inasikitisha.

##
Siku mbili baadaye, bibi alinituma kwenda chumbani kwake kumletea mkongojo. Mara tu baada ya kufungua mlango, nilikaribishwa na harufu kali ya ndizi mbivu. Pembeni mwa chumba kulikuwa na tenga la maajabu la bibi. Nikaliinua na kunusa ile harufi nzuri.

##
Sauti ya bibi ilinishtua alipoita, "Unafanya nini? Fanya haraka niletee mkongojo." Nikaharakisha kwenda nje na mkongojo wake. "Unatabasamu nini?" Bibi aliuliza. Swali lake likanifanya nigundue kuwa kumbe bado nilikuwa ninatabasamu baada ya kugundua eneo lake la maajabu.

##
Siku iliyofuata bibi alipokuja kumtembelea mama yangu, nikakimbilia chumbani kwake kuangalia ndizi tena. Kulikuwa na vichana vya ndizi zilizo iva. Nikachukua kimoja nikaficha kwenye nguo yangu. Baada ya kufunika tenga, nikaenda nyuma ya nyumba na haraharaka nikaila. Ilikuwa ni ndizi tamu ambayo sijawahi kula kamwe.

##
Siku iliyofuata, bibi alipokuwa bustani akichuma mboga. Nikapenya ndani kuchungulia ndizi. Karibu zote zilikuwa zimeiva, nikashindwa kujizuia nikachukua vichana vinne. Nilipokuwa na nyata kuelekea mlangoni, nikamsikia bibi akikohoa nje. Nilifanikiwa kuzificha ndizi ndani ya nguo yangu na tukapishana bila ya kugundua.

##
Siku iliyofuata ilikuwa siku ya gulio. Bibi aliamka asubuhi sana. Huwa anapeleka ndizi mbivu na mihogo kuuza gulioni. Siku hiyo sikuwahi kwenda kumsalimia. Ila sikuweza kumkwepa kwa muda mrefu.

##
Jioni ile niliitwa na mama, baba na bibi. Nilijuwa kwanini. Usiku ule nilipo kwenda kulala, nilijuwa siwezi kuiba tena. Siwezi kumwibia bibi, wazazi wangu na mtu yeyote yule.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Matteo E. Mwita
* Language: sw
